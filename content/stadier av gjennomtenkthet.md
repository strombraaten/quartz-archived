---
date: 2023-04-07
lastmod: 2024-02-01
tags:
  - skriving
  - tankemat
aliases: 
title: stadier av gjennomtenkthet
publish: "true"
---


For å gjøre det tydeligere hvilke av notatene mine som er mer og mindre gjennomtenkt innførte jeg et nytt konsept i en periode. Siden da så har jeg valgt å gå vekk fra det. I alle fall for en liten stund. Tanken spilte videre på det her med [[digitalt hagearbeid|digitalt hagearbeid]], hvor du har [[En tanke i utvikling|En tanke i utvikling]].

Grunnen til at jeg gikk vekk fra det var at det var vanskelig å si når en tanke var mer bearbeida. Når går den egentlig fra å være et frø til en stikling? Eller hele veien til blomst? Det er jo bare jeg som setter de grensene for meg sjøl, men jeg syns at tekstene mine står bedre for seg sjøl når de ikke får en etikette på seg, om hvor ferdigtenkte de er.

For historikken sin del så kan du se hvordan de så ut her:

> [!hint]- Frø  🌱
>
> Det her må du nok ta med en klype salt, for denne tanken er helt i babystadiet. Det er altså godt mulig at noe av det jeg sier er feil, ufullstendig, eller at jeg ombestemmer meg ettersom jeg får tenkt mer gjennom det.
> 
> Om dette konseptet er nytt for deg kan det være nyttig å vite at i en [[digitalt hagearbeid|digital hage]] finner du notater som er i [ulike stadier av gjennomtenkthet](stadier%20av%20gjennomtenkthet.md).

> [!hint]- Stikling 🌿
>
> Denne ideen er ikke helt bearbeida, kjenner jeg. Den trenger mer kjærlighet og oppmerksomhet, men det er noe spennende her.
>
> Om dette konseptet er nytt for deg kan det være nyttig å vite at i en [[digitalt hagearbeid|digital hage]] finner du notater som er i [ulike stadier av gjennomtenkthet](stadier%20av%20gjennomtenkthet.md).

> [!hint]- Blomst 🪴
>
> Detta er en tanke jeg har kommet tilbake til gjentatte ganger, og bearbeida videre for å gi mening i mitt eget liv. Det betyr ikke at den er "ferdig" for alltid, men heller at det er noe jeg kan stå for.
> 
> Om dette konseptet er nytt for deg kan det være nyttig å vite at i en [[digitalt hagearbeid|digital hage]] finner du notater som er i [ulike stadier av gjennomtenkthet](stadier%20av%20gjennomtenkthet.md).