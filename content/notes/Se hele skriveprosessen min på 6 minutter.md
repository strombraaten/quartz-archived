---
title: "Se hele skriveprosessen min på 6 minutter"
---

> [!NOTE] Merk deg det her
> Ingen vennskap blei skadd under dette eksperimentet. Se slutten av filmen under for en offisiell uttalelse.

Jeg har [tidligere snakka om at Parkinsons lov](https://www.simenskriver.no/fyller-virkelig-arbeidet-den-tida-du-har-tilgjengelig/) handler om hvordan arbeidet fyller den tida som er tilgjengelig. Men hvordan så prosessen egentlig ut da jeg halvverte tida jeg vanligvis bruker på å skrive en artikkel, før jeg trykker på den store, grønne publiseringsknappen? Det skal du få se med dine egne øyne i dag.

![[Pasted image 20230303171516.png]]

## Praktisk eksempel

> "Work expands so as to fill the time available for its completion"

..Var vel de eksakte ordene som [Cyril Northcote Parkinson](https://en.wikipedia.org/wiki/C._Northcote_Parkinson?ref=simen-skriver) skreiv i 1955, i en [artikkel til The Economist](https://www.economist.com/news/1955/11/19/parkinsons-law?ref=simen-skriver), men hvordan ser det ut i praksis?

I dag skal du få et konkret innblikk i hvordan skriveprosessen min ser ut. Og for at det ikke skal bli for langdrøyd og kjedelig for deg så har jeg gjort det mest mulig stressende for min egen del.

## Hva du har i vente

I denne filmen får du se:

-   Hva jeg ser etter når jeg utforsker et ukjent tema
-   Hvilke spørsmål og vurderinger som gjøres underveis
-   I tillegg til det øyeblikket når jeg innser at det å lese om britisk krigføring til sjøs er særdeles dårlig bruk av tid for å få jobben gjort
<iframe width="560" height="315" src="https://www.youtube.com/embed/uiLXSqB-P3s" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
## Hva som inngår i skriveprosessen

I går ramsa jeg opp hva jeg har [lært av å skrive 31 artikler på 23 dager](https://www.simenskriver.no/31-artikler-23-dager/). Ut fra det kan vi se at det er ulike _sider_ ved skriveprosessen. Det er ikke _bare_ å sette seg ned å skrive på et tastatur. Som [Sönke Ahrens](https://www.soenkeahrens.de/en/home?ref=simen-skriver) nevner i boka [How to Take Smart Notes](https://www.amazon.com/How-Take-Smart-Notes-Nonfiction/dp/1542866502?ref=simen-skriver):

> It also means reading, understanding, reflecting, getting ideas, making connections, distinguishing terms, finding the right words, structuring, organizing, editing, correcting and rewriting.

Og som Ahrens også påpeker, er ikke det bare ulike oppgaver, men også oppgaver som krever ulike sinnstilstander, eller tilnærminger.

Selve skrivinga – det å produsere ord etter ord – krever en mer åpen tilnærming, hvor du utforsker det som er i hodet ditt. Redigeringa derimot – det å kutte ned overflødige ord, omstrukture setninger, og "ommøblere avsnitt" – krever en mer analytisk tilnærming. Hvor du må trekke deg ut fra den kreative bobla, og heller tenke på "Hva er det som gir mening for leseren?".

Ved å halvere tida jeg vanligvis bruker blei det virkelig satt på spissen for min egen del iallefall.

## Konklusjon

Personlig er jeg kjempestolt av å ha gjennomført det her – 24 artikler på 24 dager er neimen ikke bare-bare. Og nå som vi er ved veis ende på denne skrivekalenderen er det iallefall én ting som er sikkert – Ikke bare har jeg lært om hva jeg sjøl liker å skrive om, men jeg har også blitt mye bedre kjent med hva som må til for å utdype en tanke, og konkretisere den til noe mer fordøyelig. Til og med på halvparten av tida av det jeg pleier å gjøre.

---

_Gående framover kommer jeg ikke til å publisere en ny artikkel hver eneste dag, men det er bare vel og bra. For som jeg har snakka om tidligere så er ikke det heller [bærekraftig i det lange løp](https://www.simenskriver.no/eksperimenter-i-livet/)._

_Å skrive på en daglig basis de siste ukene er noe jeg har virkelig har kost meg med. Mer enn jeg hadde forventa. Skrivinga stopper altså ikke her, men det blir godt å ha et mer avslappa forhold til det. Jeg veit ikke når den neste artikkelen dukker opp, men det jeg veit er at jeg gleder meg skikkelig til veien videre._

_Takk til dere som har fulgt med på prosessen. Og god jul til alle sammen!_