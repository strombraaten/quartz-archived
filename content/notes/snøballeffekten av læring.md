---
date: 07 Apr, 2023
lastmod: 07 Apr, 2023
tags: 
aliases: 
title: "snøballeffekten av læring"
---
> [!hint]- Stikling 🌿
> Denne ideen er ikke helt bearbeida, men det er noe bra å hente her.

Det vil alltid være noe du *burde* lære deg. Samtidig er det sjeldent moro å lære seg noe nytt når du får det "prakka på deg". Om du er "nødt" til å lære deg noe du ikke kan. Eksempler på det kan være å sette seg inn i fondsparing, pensjon, eller boliglån, bare fordi du veit at det er noe man "*burde* kunne mer om". 

Kanskje det er en arbeidsoppgave du gjør på jobb som du veit at du *kan sikkert* gjøre den fortere, hvis du bare lærte deg en annen tilnærming som går litt fortere. 

Om du derimot følger interessene dine, følger nysgjerrigheten rett og slett, så har jeg en hypotese om at det vil også smitte videre til andre områder. At det er viktigere å bygge opp en slags lyst til å lære. Eller en glede av å lære. Enn det er å alltid lære seg "den rette tingen".
