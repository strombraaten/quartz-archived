---
date: 29 May, 2023
lastmod: 29 May, 2023
tags:
  - oversikt
aliases:
  - 
title: "Folk om fortida"
---
Sideprosjekt som varte fra 2018 til ca 2020ish. 

## Hva er det, kort fortalt?

Folk om Fortida er en podkast som formidler livserfaringen til de eldre i samfunnet vårt, videre til de yngre.

Det er samtalene som utforsker de større spørsmålene. Som gjør deg mer takknemlig over det du har, og det du har mulighet til, fordi det har ikke alltid vært sånn.

Mens folk flest under 50–60 år får sine innflytelser fra sosiale medier, og internett generelt, så er det viktig å huske på at det innholdet blir laget av folk som gjerne er på vår egen alder. De eldre mister dermed stemmen sin, og deres meninger og erfaringer blir dermed ikke en del av “samfunnsdebatten”. For min del var det en av motivasjonene bak å starte podcasten. 

## Hvorfor lagde jeg det?

I tillegg til å løfte fram stemmene til de eldre i samfunnet, så ville jeg også bare utforske podcast som format, og se hva jeg klarte å lage ut av det.

I sesong 2 fokuserte jeg mer på produksjonen av det hele. Hvordan jeg kunne få deg som lytter til å føle at du er i rommet med meg. Lyden av klirrende kaffeskåler, beskrivelser av interiøret i stua vi satt i osv. spilte derfor en større rolle i sesong 2 sammenligna med sesong 1. I sesong 1 fokuserte jeg mer på spørsmålet:

>*Hvordan kan jeg lage noe jeg er stolt av, og publisere det på jevnlig basis, samtidig som det er så lavterskel som mulig å produsere?*

## Profesjonalisering rundt det hele

Sesong 1 blei også brukt til å definere en slags grafisk profil rundt det hele, fra den håndtegna logoen, til tekstanimasjonene som fungerte som smakebiter på de ulike episodene, og hvordan instagram-feeden så ut. For å dekke noen av de jevnlige kostnadene lagde jeg også en [Patreon-konto](https://www.patreon.com/folkomfortida) hvor lytterne kunne donere en liten slant på en jevnlig basis. Kostnadene i dette tilfelle var blant annet [lagring og distribuering gjennom Simplecast](https://www.simplecast.com/), reisekostnader for å dra på besøk til de jeg skulle intervjue, og etterhvert betalte jeg også for å slippe å mikse lyden av episoden. Det var noe jeg endte opp med å bruke unødvendig mye tid på, siden jeg hadde opptak fra ulike steder og situasjoner etterhvert. 
