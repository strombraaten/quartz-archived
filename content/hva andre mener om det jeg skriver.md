---
date: 2023-05-07
lastmod: 2023-05-07
title: hva andre mener om det jeg skriver
tags: 
publish: "true"
---
I ny og ne får jeg tilbakemeldinger på det jeg skriver. I blant er det en feil som pekes ut (som jeg setter utrolig pris på, for det vil jeg såklart fikse opp i), og andre ganger er det noe dere har satt pris.

I blant får jeg også personlige historier om leserens erfaringer rundt temaet jeg skreiv om der og da.

Det er virkelig en av de beste grunnene til å starte et nyhetsbrev, vil jeg si. Å få den én-til-én-kontakten der. For da veit du helt konkret hvem som leser det du skriver. Samtidig er det også en kjempegod måte for deg å finne ut om det er verdt å melde deg på nyhetsbrevet mitt. For det er fullt mulig at det blir langt mer nerdete enn det du hadde sett for deg. Og spesielt hvis du kjenner meg personlig, da kan det jo være kleint å faktisk melde seg *av* nyhetsbrevet. Så da sitter du der da, på en slags uendelig motorvei, hvor det aldri kommer noen avkjørsel, og jeg er den eneste som veit hvor veien ender opp hen. Det er en skeiv maktbalanse, vil jeg si, så her kan du heller lese hva andre mener om det jeg skriver:

> [!quote] Person 1, etter å ha lest "[[notes/hvordan snakker du med en maskin|hvordan snakker du med en maskin]]":
> 
> Det slo meg plutselig hvorfor jeg synes det er så fint å lese det du skriver alltid. Nemlig det faktum at du skriver om ting mens du utforsker noe, du venter ikke til du er «utlært». Du formidler en nysgjerrighet på ting du ikke veit alt om enda.
> 
> Det er sjelden du skriver noe som er hogd i stein, det er alltid et element av å være åpen for nye ting. Det liker jeg.
> 
> Vi er så opptatt av at alt skal kunne veies og måles og sette to streker under svaret. Jeg liker at du skriver om ting som engasjerer deg og som du helt tydelig gjør mye research på og veit mye om, men alltid med nysgjerrighet og mulighet til å ta opp tråden igjen seinere. Alt er i utvikling.
> 
> Siste ord er aldri sagt, det liker jeg.

>[!quote] Person 2, etter å ha lest [[hvordan snakker du med en maskin]]:
>
>Detta er interessant og lærerikt!

>[!Quote] Person 3, etter å ha lest "[[det er noe feil med hvordan vi leser bøker]]"
>
>Denne var knallbra, Simen!

>[!Quote] Person 4, etter å ha lest "[[menneskelig vedlikehold]]"
>
> Dette likte jeg kjempegodt, Simen! Jeg prøver bestandig å bli kvitt unødvendige ting i livet mitt. Fra abonnement eller fysiske ting jeg ikke bruker, til ord og setninger som er overflødige i e-poster og meldinger.

