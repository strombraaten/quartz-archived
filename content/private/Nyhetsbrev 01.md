---
draft: true
---
# Heisann verden!

3-2-1-tankegangen er noe James Clear, forfatteren av Atomic Habits, har gjort i mange år. Samtidig var det først da jeg så [nyhetsbrevene til Jacky Zhao](https://github.com/jackyzha0/blog/blob/master/newsletter/4.md) at puslespillbitene falt på plass i hodet mitt.

Jacky er forresten den usynlige internett-legenden som har gjort det mulig for meg å lage min egen digitale hage i løpet av en helg. Han fortjener altså heder og ære 👏

Han delte nemlig nyhetsbrevene sine opp i følgende bolker:

1.  3 things I found interesting
    
2.  2 things I've been wondering about
    
3.  1 thing I've done

Så jeg tenker vi kan prøve vårs på det formatet der, og se hvordan det går, eller hva tenker du? 🤷‍♂️

Jeg kommer garantert til å endre på de titlene – at det som var to ting én uke, plutselig er tre ting neste uke, men det har jo ingenting å si. Så da klinker vi til!

## 3 tanker jeg har hatt den siste uka

### Den første tanken

Det er fort gjort å bruke den digitale hagen til å forklare om hva en digital hage er, og snakke om historien bak den, men det har jeg ikke like mye interesse av, merker jeg. Min store helt i livet, Maggie Appleton derimot, hu har såklart gjort det. Forøvrig hørte jeg et intervju med hu hvor hu fortalte om at en digitale hage gjorde det så mye lettere å skrive om noe, for du følger interessene dine i større grad enn du kanskje ville gjort med en blogg.

### Den andre tanken

Hvordan kan jeg bruke tags på notatene mine for å indikere hvor gjennomtenkte, eller bearbeida de er?

Apropos Maggie Appleton så skiller hu mellom “budding”, “seedling”, og "evergreen" notater, for å spore progresjonen over tid. Når jeg oversetter det til norsk derimot så føles det ut som det er noe halvkleint med å kategorisere notater ut i fra frø, vekst, blomst eller noe lignende.

Selv om begrepene ikke er på plass så er behovet der riktignok. Et eksempel er [Hvordan jeg har lagd denne sida](https://strombraaten.github.io/quartz/notes/Hvordan-jeg-har-lagd-denne-sida). For øyeblikket er det både engelsk og norsk der, i tillegg til at jeg bare har kopiert inn den oppskriften som jeg fulgte for å lage sida. For at andre skal kunne lage det samme vil jeg dele framgangsmåten, men en del av meg føler at jeg burde skrive den om i mine egne ord, og utdype mer. Samtidig var jo den opprinnelige oppskriften såpass god at jeg fikk alt opp å gå på under 2 timer. Så da har jeg jo absolutt troa på at andre skal få det til og 💪

### Den tredje tanken

Ettersom jeg legger ut flere halvferdige ideer vil jeg nok trenge et vennlig spark i rumpa for å utdype tanken videre. Det tror jeg kan være en veldig fin måte å skape et tettere forhold mellom deg og meg, sånn at du er med på å styre hva jeg skriver mer om. På de notatene som er spesielt halvferdig (altså i frø-stadiet om du vil bruke den metaforen) så håper jeg du sier i fra dersom du vil at jeg skal utdype det videre. Jeg kommer nok til å legge igjen en tekstboks på de notatene der som oppfordrer til masing. For på den måten blir du en slags "accountability partner", eller beregnelighets-bror som vi kan kalle det på norsk.

## 2 ting jeg likte

1.  Podcasten med Maggie Appleton om digitalt hagebruk

2.  Zen mode i visual studio code
    

## 1 ting jeg har gjort

Lagd nyhetsbrev! Men det her er nytt for meg, så jeg vil veldig gjerne vite om det er noe "rart" med epostene du får. Om det er en gif som ikke vises, eller tekst som vises på en stygg måte også videre. Jeg fikser det nok kjapt, men jeg må bare vite om det :)